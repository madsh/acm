# Navn, formål, hjemsted og aktiviteter
Foreningens navn er The Oeresund Chapter of Association for Computing Machinery, og anvender også binavnene ACM Øresund og ACM Öresund. The Association for Computing Machinery benævnes herefter ACM.

Foreningens formål er at være et forum for diskussion, debat og dialog om den elektroniske regnemaskines fremtidige udvikling, udfordringer og muligheder for foreningens medlemmer. 

Foreningens hjemsted er København, Danmark.

Foreningens aktiviter skal dække både danske og svenske interesser. 

Foreningens aktiviteter skal understøtte foreningens formål og kan eksempelvis omfatte offentlige og lukkede arrangementer, uddannelsesaktiviter, debatindlæg i aviser og udgivelse af nyhedsbreve. 

# Medlemmer, bestyrelse og tegningsberettigede
Alle medlemmer af ACM der er bosat i Danmark eller Sverige kan være medlemmer af foreningen. 

Foreningens bestyrelse består af tre personer der vælges på generalforsamling. Bestyrelsen skal bestå af mindst en person bosat i Sverige og mindst en person bosat i Danmark. 

Bestyrelsen konstituerer sig med formand (eng. Chair), næstformand (eng. Vice Chair) og kasser (eng. Treasurer). 

Foreningen tegnes af den samlede bestyrelse.

# Afstemninger og generalforsamlinger
Bestyrelsen vælges af og blandt de fremmødte medlemmer på generalforsamling. 

Den ordinære generalforsamling afholdes seneste 13 måneder efter sidste, og indkaldes med dagsorden og fjorten dages varsel via email til medlemmernes ACM mail. 

Ekstraordinære geneforsamlinger kan indkaldes såfremt mindst 13 medlemmer ønsker det og dagsorden og varsel følger den ordinære generalforsamling. 

# Publikationer
Foreningens medlemmer kan udgive tekster i foreninges navn.

Foreningens bestyrelsen skal godkende alle udgivelser i foreningens navn. 

Foreningens bestyrelsen kan fastsætte regler der lader foreningens medlemmer udgiver tekster i foreningens navn uden bestyrelsens godkendelse.

# Kontingent, regnskab og sponsorater
Foreningens medlemmer betaler kontigent til ACM og der opkræves intet selvstændigt kontigent til foreningen. 

Foreningen kan ikke modtage eller udbetale penge og fører derfor ikke regnskab.

Foreningen kan modtage sponsorater i form af eksempelvis lån af lokaler, udstyr, domæner eller tryk af materiale. 

# Opløsning
Hvis foreningen ikke indkalder til og afholder ordinære generalforsamlinger, opløses foreningen automatisk 18 måneder efter sidst afholdte generalforsamling. 

Hvis foreningen ikke afholder aktiviter i tillæg til generalforsamling opløses foreningen automatisk 18 måneder efter sidst afholdte aktivitet. 

